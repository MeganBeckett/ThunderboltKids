<html>
        <head>
            <title>Energie en Energie oordrag</title>
        </head>
        <body>
        <div class="section"><h1 class="title">Energie en Energie oordrag</h1><div class="note" data-type="keyquestions"><ul data-class="ListBulleted"><li>Waarvoor het ons energie nodig?</li>
<li>Waar kom energie vandaan?</li>
</ul><p/>
</div>
<p/>

<p/>
<div class="section"><h2 class="title">Energie vir lewe</h2><div class="note" data-type="newwords"><ul data-class="ListBulleted"><li>energie</li>
<li>arbeid of werk</li>
<li>beweging</li>
</ul><p/>
</div>
<p/>

<p>Wetenskaplikes s&#234; energie is die vermo&#235; om werk te verrig</p>

<p/>
<div class="note" data-type="didyouknow">
<p>Die woord energie kom van die Griekse woord: energeia</p>
</div>
<p/>
<div class="activity" type="Activity">Activity: Energie is die vermo&#235; om werk te doen of arbeid te verrig<h1 class="title">Energie is die vermo&#235; om werk te doen of arbeid te verrig</h1><div class="teachers-guide">
<b>Teacher's Guide:</b><p>Die idee van hierdie aktiwiteit is om pret te h&#234; deur 'n speletjie te speel sodat die leerders daarna moeg is. Jy kan dan die idee bekendstel dat hulle energie gebruik het om rond te hardloop - energie is die vermo&#235; om werk te doen en te beweeg</p>
</div>

-------------------<p/>

<p>Kom ons speel 'n speletjie en geniet die pret!</p>
<figure><img src="images/gd-0001.jpg" width="300"/></figure><p><strong>INSTRUKSIES:</strong></p>
<ol data-class="ListEnumerated"><li>Verdeel in groepe met ses lede, gaan buite toe en speel vir 10 minute "Wegkruipertjie".</li>
<li>Hierdie is die spelre&#235;ls: <ol data-class="ListEnumerated"><li>Een persoon moet die soeker wees.</li>
<li>Die soeker moet 'n blok ("den") uitsoek -'n boom of muur kan goed werk.</li>
<li>Die soeker sluit sy/haar o&#235; en tel tot 20.</li>
<li>Al die ander moet wegkruip. Hulle is die wegkruipers.</li>
<li>As die soeker tot 20 getel het, moet h/sy die ander gaan soek en hulle gaan blok.  </li>
<li>As die wegkruipers by die soeker se blok uitkom sonder om gesien te word, kan hulle hulself blok.</li>
<li>As die soeker 'n wegkruiper vind, hardloop h/sy na die blok toe, raak dit aan en s&#234; 1,2,3 blok vir wie ook al gesien is."<em>1,2,3 Blok vir Emma!</em>" </li>
<li>As daar genoeg tyd oor is, kan 'n nuwe soeker gekies word en weer gespeel word. </li>
</ol></li>
<li>Gaan terug klas toe na 10 minute en praat in jou groep oor hoe jy voel.</li>
<li>Elke groep moet 'n leier kies wat aan die klas terug rapporteer.</li>
<li>Skryf die woorde neer wat gebruik word om te beskryf hoe julle na die spel gevoel het.</li>
<li>
<p>Skryf sommige van die beskrywende woorde hieronder neer. </p><hr/><hr/></li>
</ol><p>Hierdie spelletjie verg dat jy baie moet hardloop. Jy mag selfs moeg word daarvan. Dit beteken dat energie gebruik is om werk te doen.</p>
<div class="teachers-guide">
<b>Teacher's Guide:</b><p><strong>Besprekingsvrae wat deur die onderwyser gevra kan word na hierdie aktiwiteit:</strong></p>
<ul data-class="ListBulleted"><li>Waarom het ons energie nodig?</li>
<li>Waar kry jy jou energie vandaan?</li>
<li>Watter ander dinge het energie? (ander diere, plante, masjiene, huise en motors)</li>
<li>Waar kry hierdie ander dinge hulle energie vandaan?</li>
<li>Wat sal gebeur sonder hierdie bronne van energie?</li>
</ul></div>
-------------------</div>


-------------------<p/>

<p>In die vorige aktiwiteit het ons gesien dat ons moeg word van rond hardloop en deur die speletjie te speel. Ons gebruik energie vir alles wat ons doen.</p>

<p/>
<figure><img src="images/Jojo20.png" width="300"/><figcaption class="caption">So jy bedoel selfs as ek op my hande staan gebruik ek energie!</figcaption></figure><p>Ja, dit is reg Jojo! Alles wat jy doen benodig energie.</p>

<p/>
<div class="activity" type="Activity">Activity: Energie is oral om ons.<h1 class="title">Energie is oral om ons.</h1>
<p><strong>INSTRUKSIES:</strong></p>
<ol data-class="ListEnumerated"><li>Dink aan wat jy doen as jy in die oggend opstaan tot jy vanaand gaan slaap. Dink aan wat elke dag om jou gebeur.</li>
<li>
<p>Skryf 5 dinge neer, daaraan jy gedink het, wat jy nie sou kon doen  sonder energie nie. </p><hr/><hr/><hr/><hr/><hr/></li>
</ol><p/>
<div class="teachers-guide">
<b>Teacher's Guide:</b><p><strong>Onderwysers kan vir leerders vra om hierdie aktiwiteit in groepe te doen. Laat elke groep 'n plakkaat maak of 'n kort aanbieding gee vir die klas.</strong></p>

<p>In ons daaglikse lewe is daar baie dinge wat ons doen wat energie vereis. Omdat ons energie van kos kry, is dit belangrik dat ons ontbyt eet, want dit is waar ons ons energie vandaan kry. Leerders behoort in staat te wees om te weet waar energie vir lewe en ander prosesse benodig word. Tandeborsel, stap, hardloop, lees, skryf, alles benodig energie. Om ligte aan te skakel en kos te kook gebruik energie. Om huise in die winter te verwarm of in die somer te verkoel, om wasgoed op die wasgoeddraad te laat droog word, alles gebruik energie. Fietse, motors, motorfietse, vliegtuie en al hierdie soorte vervoermiddels benodig energie om te beweeg. Dit is die onderwyser se plig om soveel oopvrae as moontlik te vra, om leerders te kry om verskillende gebruike van energie te bespreek.</p>
</div>
-------------------</div>


-------------------<p/>

<p>Ons benodig energie om al ons lewensprosesse uit te voer. Onthou jy dat jy van die lewensprossesse aan die begin van die jaar geleer het?</p>

<p/>
<div class="activity" type="Questions">Questions: <div class="exercises"><div class="problemset"><div class="entry"><div class="problem">Question: 
        
<p>Skryf neer die 7 lewensprosesse wat deur alle lewendige organismes uitgevoer word. </p><hr/><hr/></div><div class="solution">Solution: 
            
<p>Voeding, groei, voortplanting, asemhaling, uitskeiding, waarneming deur sintuie, beweging</p>

                </div></div></div></div>
</div>


-------------------<p/>
<figure><img src="images/Jojo15.png" width="300"/><figcaption class="caption">Ek hou daarvan om rond te hardloop, maar waar kry ek die energie vandaan?</figcaption></figure><p/>

<p>Dit is 'n goeie vraag. Dink aan redes waarom jy moet eet! Ons kry ons energie van die kos wat ons eet.</p>

<p/>

<p>Ons eet plante en die kos wat van plante gemaak is, gee ons energie. Ons eet ook die vleis van diere om vir ons energie te gee.</p>

<p/>
<figure><img src="images/gd-0002.jpg" width="300"/><figcaption class="caption">Ons kry ons energie deur plante en diere te eet.</figcaption></figure><p/>

<p>Waar kom die enrgie in die kos vandaan? Energie in ons kos kom van die Son!!<a data-class="ExternalLink" href="http://www.flickr.com/photos/jurvetson/1394306653/sizes/o/in/photostream/"/></p>

<p/></div><div class="section"><h2 class="title">Energie van die Son</h2><div class="note" data-type="newwords"><ul data-class="ListBulleted"><li>sonenergie</li>
<li>fossielbrandstowwe</li>
<li>energie-ketting of voedselketting</li>
<li>weerkaats</li>
<li>absorbeer</li>
<li>oordrag</li>
</ul><p/>
</div>
<p/>

<p>Kom ons identifiseer sommige van die nuwe woorde waarvan ons sal leer, voordat ons met die res van hierdie hoofstuk aangaan.</p>

<p/>
<div class="activity" type="Activity">Activity: Woordsoek<h1 class="title">Woordsoek</h1>
<p><strong>INSTRUKSIES:</strong></p>
<ol data-class="ListEnumerated"><li>Voltooi die woordsoek deur die woorde wat onderaan gelys is, te vind.</li>
<li>Omkring hulle met 'n gekleurde pen of potlood.</li>
<li>Sodra jy al die woorde gevind het, bespreek met jou maat wat die woorde vir jou beteken.</li>
</ol><p/>

<p/>
<figure><img src="images/gd-0003.jpg" width="300"/></figure><p><strong>Woorde om te vind:</strong></p>

<p>voedsel, energie, werk  (arbeid) beweging, sonenergie, lig, warmte, absorbeer, weerskaats, oordrag, ketting</p>
</div>


-------------------<p/>

<p>Ons kry omtrent al ons energie op die aarde van die Son. Ons noem hierdie soort energie: sonenergie. In Engels praat ons van "solar energy". Sol beteken Son. Ons sal volgende kwartaal in Die Aarde en die Ruimte, baie meer leer van die Son!</p>
<figure><img src="images/gd-0004.jpg" width="300"/><figcaption class="caption">Die Son gefotografeer deur NASA</figcaption></figure><p/>

<p>Die Son is die naaste ster aan die aarde. 'n Ster is 'n reuse gasbal wat energie vrystel. Sommige van hierdie energie wat van die son af kom, beweeg in strale na die Aarde. Sommige van strale is lig wat ons kan sien. Ander strale soos ultraviolet lig en X-strale kan ons nie sien nie.</p>

<p/>

<p>Sommige van die strale wat die Aarde bereik , word weer terug  die ruimte in, weerkaarts. Die aarde absorbeer die meeste van die sonenergie. Hierde hitte verwarm die aarde en die lug daarom heen.</p>

<p/>
<figure><img src="images/gd-0005.jpg" width="300"/><figcaption class="caption">Strale van die Son bereik die Aarde. Sommige word weerkaats en sommige word deur die Aarde geabsorbeer.</figcaption></figure><p/>

<p/>
<div class="activity" type="Questions">Questions: <p>Gebruik jou woordeboek om definisies neer te skryf vir</p>
<div class="exercises"><div class="problemset"><div class="entry"><div class="problem">Question: 
<p>weerkaats </p><hr/><hr/></div><div class="solution">Solution: 
        
<p>Om terug te bons van 'n oppervlak bv. lig word van 'n blink oppervlak af weerkaats</p>

            </div></div><div class="entry"><div class="problem">Question: 
<p>absorbeer </p><hr/><hr/></div><div class="solution">Solution: 
        
<p>Om iets in te neem bv. 'n spons absorbeer water, die Aarde absorbeer hitte.</p>

</div></div></div></div>
</div>


-------------------<p/>
<div class="activity" type="Activity">Activity: Energie van die Son veroorsaak verhitting<h1 class="title">Energie van die Son veroorsaak verhitting</h1>
<p>Wanneer ligenergie van die Son op voorwerpe val, word sommige van die energie geabsorbeer. Sommige van die energie bons terug.</p>

<p/>

<p><strong>MATERIALE (wat jy sal benodig) </strong></p>
<ul data-class="ListBulleted"><li>4 termometers</li>
<li>swart papier</li>
<li>wit papier</li>
</ul><p/>

<p><strong>INSTRUKSIES (wat jy moet doen):</strong></p>
<ol data-class="ListEnumerated"><li>Sit een termometer in 'n skaduplek.</li>
<li>Sit drie termometers in 'n sonnige plek op dieselde oppervlak.</li>
<li>Bedek die bol van een termometer met swart papier, bedek die bol van 'n ander termometer met wit papier en laat die laaste termometer in die son sonder om dit met papier te bedek.</li>
<li>
<p>Hoe dink jy, watter termometer sal die hoogste temperatuur aandui na 10 minute? </p><hr/></li>
<li>Wag vir tien minute en skryf dan die temperatuurlesing op elk van die termometers in die tabel.</li>
</ol><p/>

<p/>
<table><tr><td><p><strong>Termometer</strong></p></td><td><p><strong>Temperatuur (</strong>
                    
                      <strong>O</strong>
                    
                    <strong>C)</strong></p></td></tr><tr><td><p>In die skadu</p></td><td><p/></td></tr><tr><td><p>In die Son met swart papier</p></td><td><p/></td></tr><tr><td><p>In die Son met wit papier</p></td><td><p/></td></tr><tr><td><p>In die Son met geen papier</p></td><td><p/></td></tr></table><p/>
<div class="exercises"><div class="problemset"><div class="entry"><div class="problem">Question: 
<p>Watter termometer het die laagste temperatuur na 10 minute?  </p><hr/></div><div class="solution">Solution: 
        
<p>Die termometer in die skadu.</p>

            </div></div><div class="entry"><div class="problem">Question: 
<p>Het die termometer in die Son wat met die swart of wit papier bedek was die hoogste temperatuur gehad na 10 minute?  </p><hr/></div><div class="solution">Solution: 
        
<p>Die termometer wat met swart papier bedek was.</p>

</div></div><div class="entry"><div class="problem">Question: 
<p>Verduidelik jou resultate. </p><hr/><hr/><hr/><hr/><hr/><hr/></div><div class="solution">Solution: 
        
<p>Die kort antwoord: Swart paier absorbeer lig, dus die temperatuur op die termometer is die hoogste. Wit papier weerkaats lig, dus die termometer kry minder lig. In die skadu is die termometer afgeskerm van die Son, dus minder hitte bereik die termometer; daarom is die temperatuur laer.</p>

        
<p>'n Langer verduideliking vir hierdie resultate - 'n Termometer meet die temperatuur van lug rondom sy bol. Hoe meer energie die lugdeeltjies het, hoe ho&#235;r sal die temperatuur wees. Indien ons die termometer in die skadu plaas, is dit afgeskerm van die direkte sonstrale. Die lug rondom die bol sal minder energie besit as die lug om die termometer wat in direkte sonlig is, daarom is die temperatuur laer.</p>

        
<p>Die termometer met swart papier om sal 'n ho&#235;r lesing gee as die een met die wit papier, omdat swart papier meer energie absorbeer, maak dit die lug om die bol warmer.</p>

</div></div></div></div>
</div>


-------------------<p/>

<p>Sonder die Son sal die Aarde 'n koue plek sonder lewe wees. Energie van die Son word op baie verskillende maniere gebruik.</p>

<p/>

<p><strong>Lig en warmte</strong> Ons gebruik die lig van die Son sodat ons gedurende die dag kan sien. Ons gebruik die energie van die son om ons te verwarm.</p>

<p/>
<figure><img src="images/gd-0006.jpg" width="300"/><figcaption class="caption">Mense geniet die Son op die strand. <a data-class="ExternalLink" href="http://www.flickr.com/photos/porsche-linn/5056569434/">http://www.flickr.com/photos/porsche-linn/5056569434/</a></figcaption></figure><p/>

<p><strong>Plante gebruik lig van die Son om te groei:</strong> Onthou jy wat jy in die eerste kwartaal geleer het omtrent wat plante benodig om te groei? </p>

<p/>
<figure><img src="images/gd-0007.jpg" width="300"/><figcaption class="caption">Plante gebruik die energie van die Son om voedsel te maak, soos hierdie mielieplante. </figcaption></figure><p/>

<p><strong>Diere eet plante om te groei.</strong>. Die energie in plante gestoor word deur diere gebruik vir die lewensprosesse.</p>

<p/>
<figure><img src="images/gd-0008.jpg" width="300"/><figcaption class="caption">Hierdie koeie eet gras om energie te kry.</figcaption></figure><p/>

<p/>

<p>Die oordrag van energie van die Son na plante en mense word 'n energie-ketting of voedselketting genoem. Dit is 'n ketting, omdat elke organisme 'n skakel in die ketting vorm soos energie van die een organisme na die ander een oorgedra of deurgegee word.</p>

<p/>

<p>Die pyltjies dui die rigting aan waarin die energie van een ding na die volgende vloei. Kyk na die voorbeeld van die voedselketting hieronder.</p>

<p/>
<figure><img src="images/gd-0009.jpg" width="300"/><figcaption class="caption">'n Voorbeeld van 'n voedselketting.</figcaption></figure><p/>
<div class="teachers-guide">
<b>Teacher's Guide:</b><p>Vra eers die vraag: "Watter soort energie stel die Son vry?" voordat jy die volgende paragraaf lees of die  begrippe aan die leerders verduidelik. Die antwoord is lig- en warmte energie. Nou kan jy verduidelik dat die ligenergie wat deur die Son vrygestel (afgegee) word deur die gras gebruik word om kos te maak. Hierdie energie word van die een organisme na die volgende deur die voedselketting oorgedra. Dit sal verseker dat jy nie die leerders se insig beperk nie; die Son stel beide lig- en warmte enrgie vry.</p>
</div>

-------------------<p/>

<p>In hierdie voedselketting stel die Son ligenergie vry wat deur die gras gebruik word om kos te maak. Die sprinkaan eet die gras. Die muis eet dan die sprinkaan en die energie is oorgedra (beweeg) van die sprinkaan na die muis. Laastens, eet die uil die muis.</p>

<p/>
<div class="activity" type="Activity">Activity: 'n Beskrywing van die energie-oordrag wat plaasvind vanaf die Son. <h1 class="title">'n Beskrywing van die energie-oordrag wat plaasvind vanaf die Son. </h1>
<p><strong>INSTRUKSIES:</strong></p>
<ol data-class="ListEnumerated"><li>Kyk na die volgende voedselketting.</li>
<li>Beskryf in die spasie hieronder, die energie-oordrag van een organisme na die volgende. </li>
</ol><p/>
<figure><img src="images/gd-0010.jpg" width="300"/></figure><p/><hr/><hr/><hr/><hr/><div class="teachers-guide">
<b>Teacher's Guide:</b><p>Die son gee ligenergie af wat deur die plant gebruik word om kos te maak. Die rusper eet die blaar om energie te kry sodat dit kan groei en beweeg. Die verkleurmannetjie eet dan die rusper.</p>
</div>

-------------------<p/>
<ol data-class="ListEnumerated"><li>Die voedselketting kan baie langer wees! Soos meer organismes die vorige organisme eet, word die ketting langer, so word die Son se energie verder, van een dier na die ander, oorgedra. Kyk na die langer voedselketting hieronder.</li>
</ol><p/>
<figure><img src="images/gd-0011.jpg" width="300"/></figure><ol data-class="ListEnumerated"><li>
<p>Wat eet die muishond in hierdie voedselketting om energie te kry? </p><hr/></li>
</ol><div class="teachers-guide">
<b>Teacher's Guide:</b><p>Die slang</p>
</div>
-------------------</div>


-------------------<p/>

<p>Bome is plante, dus kry hulle energie van die Son om te groei. Soos dit groei, stoor die boom van hierdie energie in sy hout. Wanneer ons snags hitte en lig benodig en wanneer dit koud is, brand ons die hout sodat ons die gestoorde energie kan gebruik.</p>

<p/>
<figure><img src="images/gd-0012.jpg" width="300"/><figcaption class="caption">Ons brand hout om warmte te kry van die energie wat vrygestel word. </figcaption></figure><p/>

<p>Lank gelede, voor die dinosourusse op aarde geleef het, het plante en diere ook die energie van die Son gebruik om te groei. Vandag het sommige van hierdie ou dooie plante en diere verander in steenkool, olie en natuurlike gas. Steenkool, olie en natuurlike gas word fossielbrandstowwe genoem. Ons myn fossielbrandstowwe sodat ons die sonenergie wat vir miljoene jare gestoor was, kan gebruik.</p>

<p/>

<p>Wanneer ons petrol of diesel gebruik om ons motors en trekkers te laat beweeg, gebruik ons regtig energie afkomstig van die Son wat vir miljoene jare gelede gestoor is.</p>

<p/>
<figure><img src="images/gd-0013.jpg" width="300"/><figcaption class="caption">Ons gebruik petrol en diesel om motors aan te dryf. </figcaption></figure><p/>
<div class="note" data-type="didyouknow">
<p>Sommige mense het sonpanele op hulle dakke wat die Son se energie direk opvang. Dit kan dan in hulle huise gebruik word om lig te maak en om water te verhit.</p>
</div>
<p/>
<div class="note" data-type="keyconcepts"><ul data-class="ListBulleted"><li>Ons gebruik energie vir alles wat ons doen.</li>
<li>Ons kry ons energie van ons kos.</li>
<li>Energie in ons kos kom van die Son.</li>
<li>'n Energie-ketting of voedselketting word gebruik om te wys hoe energie oorgedra word. </li>
</ul><p/>
</div><div class="activity" type="Revision">Revision: <div class="exercises"><div class="problemset"><div class="entry"><div class="problem">Question: 
<p>Wat is sonenergie? </p><hr/></div><div class="solution">Solution: 
        
<p>Dit is energie wat van die Son af kom.</p>

                </div></div><div class="entry"><div class="problem">Question: 
<p>Verduidelik hoe diere energie vir lewensprosesse kry. </p><hr/><hr/></div><div class="solution">Solution: 
        
<p>Eerstens kry die plante energie van die Son. Die plante gebruik ligenergie om kos te maak en vir groei. Diere wat die plante eet of ander diere wat die plante ge</p>

    </div></div><div class="entry"><div class="problem">Question: 
<p>Teken 'n voedselketting om die vloei van energie van die Son na die leeu wat pas die rooibok gee&#235;t het, te wys. <br/><br/><br/><br/><br/></p>
</div><div class="solution">Solution: 
        
<p>Son \(\rightarrow\) gras en struike (plante) \(\rightarrow\) rooibok \(\rightarrow\)leeu</p>

</div></div><div class="entry"><div class="problem">Question: 
<p>Noem sommige van die fossielbrandstowwe. </p><hr/></div><div class="solution">Solution: 
        
<p>sommige fossielbrandstowwe is: steenkool, natuurlike gas, olie.</p>

</div></div><div class="entry"><div class="problem">Question: 
<p>Waar kom fossielbrandstowwe vandaan? </p><hr/><hr/><hr/><hr/></div><div class="solution">Solution: 
        
<p>Plante en diers het vir miljoene jare die energie van die Son gestoor. Hierdie plante en diere het dood gegaan en is oor tyd begrawe. Hulle was vir miljoene jare onder die grond en het in fossielbrandstowwe verander.</p>

</div></div><div class="entry"><div class="problem">Question: 
<p>Teken 'n diagram en gee byskrifte om te wys waar die enrgie vandaan kom wanneer jy pap en wors eet.<br/><br/><br/><br/><br/><br/><br/><br/><br/><br/></p>
</div><div class="solution">Solution: 
        
<p>pap: son \(\rightarrow\) mielies \(\rightarrow\) pap \(\rightarrow\) persoon</p>

        
<p>wors: son \(\rightarrow\) plante \(\rightarrow\) koei \(\rightarrow\) wors \(\rightarrow\) persoon</p>

</div></div></div></div>
</div>
-------------------</div></div>
        </body>
    </html>